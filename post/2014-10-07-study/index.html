<!DOCTYPE html>
<html lang="zh-CN">
<head><meta http-equiv="Content-Type" content="text/html; charset=UTF-8">
    <meta name="generator" content="Hugo 0.18">
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="">
    <meta name="author" content="liuhuimin">

    <title>painterliu</title>

    <link href="http://painterliu.com/index.xml" rel="alternate" type="application/rss+xml" title="painterliu">
    <link href="/css/style.css" rel="stylesheet">
    <link href="http://painterliu.com/img/@.ico" rel="shortcut icon">

    
</head>
<body>
<div id="wrapper">
<div id="sidebar-wrapper">
    <div class="sidebar-title">
        <h1 id="site-title"><a href="http://painterliu.com/">@</a></h1>
        <p class="lead blog-description">好好学习, 天天向上</p>
    </div>
    <ul class="sidebar-nav">
        
        <li class="sidebar-nav-item"><a href="http://painterliu.com/categories/--more--">--More--</a></li>

        
        <li class="sidebar-nav-item"><a href="http://painterliu.com/categories/%e6%8a%80%e6%9c%af">技术</a></li>

        
        <li class="sidebar-nav-item"><a href="http://painterliu.com/categories/%e6%9d%82%e7%b1%bb">杂类</a></li>

        
        <li class="sidebar-nav-item"><a href="http://painterliu.com/categories/%e7%94%9f%e6%b4%bb">生活</a></li>

        
        <li class="sidebar-nav-item"><a href="http://painterliu.com/categories/%e7%bc%96%e7%a8%8b">编程</a></li>

        
        <li class="sidebar-nav-item"><a href="http://painterliu.com/categories/%e8%af%bb%e4%b9%a6">读书</a></li>

        
        <li class="sidebar-nav-item"><a href="http://painterliu.com/tag/">标签</a></li>
        <li class="sidebar-nav-item"><a href="http://painterliu.com/about/">关于</a></li>
    </ul>
</div>
<div id="content-wrapper">
    <div class="post">
      <h1 class="post-title">送东阳马生序</h1>
      <div class="post-date">
      2014年10月07日
      &nbsp;<a href="http://painterliu.com/categories/%e7%94%9f%e6%b4%bb"> 生活</a>
      </div>
           <p>宋濂</p>

<p>　　余幼时即嗜学。家贫，无致书以观，每假借于藏书之家，手自笔录，计日以还。天大寒，观冰坚，手指不可屈伸，弗之怠。录毕，走送了，不敢销逾约。以是人多以书假余，余因得遍观群书。既加冠，益慕圣贤之道。又患无硕师名人与游，尝趋百里外从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。
</p>

<p>　　当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅主人，日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则緼袍敝衣处其间，略无慕艳意，以中有足乐者，不知口体之奉不若人也。盖余之勤且艰苦此。</p>

<p>　　今诸生学于太学，县官日有禀销之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉？</p>

<p>　　东阳马生君则，在太学已二年，流辈甚称其贤。余朝京师，生以乡人子谒余。撰长书以为贽，辞甚畅达。与之论辨，言和而色夷。自谓少时用心于学甚劳。是可谓善学者矣。其将归见其亲也，余故道为学之难以告之。</p>
    </div>
    <ul class="pager">
    
         &nbsp;<li class="previous"><a href="http://painterliu.com/post/2014-10-18-36big/"> 三十六大</a></li> 
        
    
          &nbsp;<li class="next"><a href="http://painterliu.com/post/2014-09-08-read-silence/"> 沉默的大多数</a></li>

      
      
    </ul>
    
    <div class="ds-thread" data-thread-key="/post/2014-10-07-study/" data-title="送东阳马生序" data-url="http://painterliu.com/post/2014-10-07-study/"></div>


<script type="text/javascript">
var duoshuoQuery = {short_name:"painterliu"};
    (function() {
        var ds = document.createElement('script');
        ds.type = 'text/javascript';ds.async = true;
        ds.src = (document.location.protocol == 'https:' ? 'https:' : 'http:') + '//static.duoshuo.com/embed.js';
        ds.charset = 'UTF-8';
        (document.getElementsByTagName('head')[0] 
         || document.getElementsByTagName('body')[0]).appendChild(ds);
    })();
    </script>


 </div>


</body></html>